<html>
  <head>
    <title>Timsahlar</title>
    <meta charset="UTF-8" />
    <style>
      p {
        color: blanchedalmond;
      }
    </style>
  </head>
  <body bgcolor="green">
    <h1 style="text-align: center">Timsahlar</h1>
    <p>
      <b> Kısaca: </b> Timsah, sıcak bölgelerde bataklıklar ve su kenarlarında
      yaşayan vücudu kemiksi pullarla örtülü sürüngenleri içeren bir takım. Bu
      takımın familyaları Alligatoridae, Crocodylidae ve Gavialidae'dir.Timsah,
      sıcak bölgelerdeki akarsularda yaşayan, Timsahgiller ailesinden iri
      yapılı, kalın ve kabuksu derili sürüngen türlerinin genel adı. Uzaktan
      bakıldığında kertenkeleye benzerler. Vücutlarının üzeri, sert kemiksi
      plakalarla örtülüdür. Ön ayaklarında beşer, arka ayaklarında dörder parmak
      bulunur. Parmak araları tamamen veya kısmen perdelidir. Uzun, yandan basık
      kuyrukları suda kürek vazifesi görür. Güçlü dişlerle bezenmiş, çok
      kuvvetli çeneleri vardır. Yalnız üst çene açılır. Etli dil, alt damağa
      yapışıktır. Gözleri, burunları ve kulakları başlarının üst kısmında
      bulunur. Suda yüzerken rahatça etraflarını görür, işitir ve solunum
      yaparlar. Karada vücutlarını zor taşımalarına rağmen, suda çok iyi
      yüzerler. Gündüzleri dinlenir, çoğunlukla gece avlanırlar. Gözbebekleri
      dikey olduğundan gece de iyi görürler. Balık, kuş ve suya gelen
      memelilerle beslenirler. İnsanlara da saldıranları vardır. Avlarını güçlü
      çeneleri arasına sıkıştırıp suya çekerek boğarlar. Dişlerini avlarını
      parçalamada kullanırlar. Çiğnemeden parçalar halinde yutarlar. Sindirim
      için çakıl ve taş da yutarlar. Sonra dişlerinin arasındaki artıkları
      dışarı çıkarırlar. Taze etin sindirimi zor olduğu için bazı türler
      avlarını gömerek çürümelerini bekler.
    </p>
    <h2 style="color: blueviolet">Fizyoloji ve Biyoloji</h2>

    <p>
      Gözleri üç perdelidir. Suya daldıkları zaman burun ve kulak delikleri
      birer kapakla örtülür. Ağız gerisinde bulunan bir kıvrımı damaklarına
      yapıştırarak soluk ve yemek borularını birbirinden ayırabildiklerinden su
      altında bile ısırıp yiyebilirler. Konik yapılı dişler aşındıkça yenileri
      sürer. Derilerinden bavul, çanta iskarpin yapılır. Bu bakımdan bol
      miktarda avlanırlar. Yürekleri dört gözlüdür. Aort kökleri Panizza kanalı
      vasıtasıyla birleştiklerinden vücutlarında kirli kan dolaşır. Diğer
      sürüngenler gibi soğukkanlı hayvanlardır. Vücut ısıları çevre ısısına göre
      değişir. Yumurtayla çoğalırlar. Çiftleşmeden sonra dişi, kıyıdaki bir
      kumlukta açtığı çukur içine kaz yumurtası iriliğinde 50 kadar yumurta
      yumurtlar. Yumurtaların üzerini kumla örterek yakınlarında nöbet bekler.
      Bazan bu süre üç ayı bulur. Dişi bu sürede hiçbir şey yemediğinden kilo
      kaybeder. Zaman zaman erkek de dişinin yakınına gelir. Ama dişisini
      beslemeyi akıl edemez. Yavrular, yumurta kabuğunu kırmaya hazır olunca 20
      metre kadar uzaklıktan duyulan sesler çıkararak annelerini yardıma
      çağırırlar. Dişi, kumları açarak yumurtalardan yavruların çıkmasına yardım
      eder. İnce derili yavrular büyük bir titizlikle tek tek annenin ağzında su
      kıyısına taşınır. Bakıma muhtaç yavrular altı ile sekiz haftalık bir süre
      içinde anne ve baba tarafından dış tehlikelerden büyük bir dikkatle
      korunur. Yırtıcı kuşlar ve vahşi memeliler timsah yavrularına düşkündür.
      Yavrular kendilerine bakacak duruma gelince anne ve babalarından
      uzaklaşarak kendilerine av sahaları ararlar. Büyük timsahlardan uzak olmak
      zorundadırlar. Hatta bazan sonraki karşılaşmalarda anne ve babalar
      yavrularını tanıyamamakta, onlara av gözüyle bakmaktadır. Yavrular, balık
      yumurtaları, salyangoz ve su böcekleriyle beslenirler.
    </p>
    <img src="tim1.jpg" alt="Timsah resmi 1" / width="500">
    <img src="tim2.jpg" alt="Timsah resmi 2" align="right" width="500" />
  </body>
</html>
